# Spotify
Целта на този проект е направата на музикален плейър, подобен на Spotify. В Spotify основните обекти са песните и изпълнителите. Изпълнителите са тези, които могат да качват и трият песните си. Песните от своя страна се организират в плейлисти, които могат да се правят както от изпълнителите, така и от нормалните потребители. Плейлистите се делят на public и private. Всеки потребител има библиотека, в която може да пази любимата си музика. В групата от плейлистите си може да добавя както чужди плейлисти (но които не може да променя), така и собствени, върху които има пълни права. Песните в плейлиста могат да се пускат подред, да се разбъркват или да се сортират по някакъв признак (по азбучен ред или изпълнител). Има два вида потребители – premium и basic. Premium потребителите могат да отварят коя да е песен, докато basic потребителите слушат само цели плейлисти. Друга характеристика е, че на basic потребителите трябва да се пускат реклами на всеки няколко песни. Съответно в такъв случай има някаква подсистема, която управлява рекламите – приема от потребителите заявки за нови реклами, пази активните реклами и „вкарва“ от тях в плейлистите, когато basic потребителите ги отварят за слушане. (Може би е удобно в такъв случай да разглеждате рекламите като специфичен вид песни). Потребител може да търси по ключови думи песни, изпълнител, плейлист, жанр и т.н.
